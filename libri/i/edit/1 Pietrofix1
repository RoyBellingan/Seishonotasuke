
@@lib1  Pietro 
</br>1 :
</br>1 -
</br>25 
<p></p>
</br>1 Pietro, apostolo di Gesù Cristo, ai residenti temporanei dispersi nel Ponto, nella Galazia, nella Cappadocia, nell’Asia e nella Bitinia, agli eletti
</br>2 secondo la prescienza di Dio Padre, con la santificazione mediante lo spirito, affinché siano ubbidienti e aspersi col sangue di Gesù Cristo:Vi siano accresciute immeritata benignità e pace.
<p></p>
</br>3 Benedetto sia l’Iddio e Padre del nostro Signore Gesù Cristo, poiché secondo la sua grande misericordia ci ha dato una nuova nascita per una speranza viva mediante la risurrezione di Gesù Cristo dai morti,
</br>4 per un’eredità incorruttibile e incontaminata e durevole. Essa è riservata nei cieli per voi,
</br>5 che siete custoditi dalla potenza di Dio mediante la fede per una salvezza pronta ad essere rivelata nell’ultimo periodo di tempo.
</br>6 Di questo fatto voi vi rallegrate grandemente, essendo ora per poco tempo, se necessario, addolorati da varie prove,
</br>7 affinché la provata qualità della vostra fede, di valore assai più grande dell’oro che perisce malgrado sia provato col fuoco, sia trovata causa di lode e gloria e onore alla rivelazione di Gesù Cristo.
</br>8 Benché non l’abbiate mai visto, voi lo amate. Benché ora non lo vediate, esercitate fede in lui e vi rallegrate grandemente con gioia indicibile e glorificata,
</br>9 mentre ricevete il fine della vostra fede, la salvezza delle vostre anime.
<p></p>
</br>10 Circa questa salvezza una diligente investigazione e un’attenta ricerca furono fatte dai profeti che profetizzarono intorno all’immeritata benignità a voi riservata.
</br>11 Essi continuarono a investigare quale particolare periodo di tempo o quale sorta di [periodo di tempo] lo spirito che era in loro indicasse circa Cristo, quando rendeva anticipatamente testimonianza delle sofferenze per Cristo e delle glorie che le avrebbero seguite.
</br>12 Fu loro rivelato che non a se stessi, ma a voi, essi servivano le cose che vi sono state ora annunciate da coloro che vi hanno dichiarato la buona notizia con spirito santo mandato dal cielo. In queste cose gli angeli desiderano penetrare con lo sguardo.
<p></p>
</br>13 Cingete dunque la vostra mente per l’attività, siate completamente assennati; riponete la vostra speranza nell’immeritata benignità che vi sarà recata alla rivelazione di Gesù Cristo.
</br>14 Come figli ubbidienti, cessate di conformarvi ai desideri che aveste un tempo nella vostra ignoranza,
</br>15 ma, secondo il Santo che vi ha chiamati, divenite anche voi santi in tutta la [vostra] condotta,
</br>16 perché è scritto: “Dovete essere santi, perché io sono santo”.
<p></p>
</br>17 Inoltre, se invocate il Padre che giudica imparzialmente secondo l’opera di ciascuno, comportatevi con timore durante il tempo della vostra residenza come forestieri.
</br>18 Poiché sapete che non con cose corruttibili, con argento o con oro, foste liberati dall’infruttuosa forma di condotta ricevuta per tradizione dai vostri antenati.
</br>19 Ma lo foste con sangue prezioso, come quello di un agnello senza difetto e immacolato, quello di Cristo.
</br>20 Veramente, egli fu preconosciuto prima della fondazione del mondo, ma fu manifestato alla fine dei tempi a motivo di voi
</br>21 che mediante lui siete credenti in Dio, il quale lo ha destato dai morti e gli ha dato gloria, affinché la vostra fede e la vostra speranza siano in Dio.
<p></p>
</br>22 Ora che avete purificato le vostre anime mediante la [vostra] ubbidienza alla verità col risultato di un affetto fraterno senza ipocrisia, amatevi di cuore gli uni gli altri intensamente.
</br>23 Poiché avete ricevuto una nuova nascita non da seme [riproduttivo] corruttibile, ma incorruttibile, per mezzo della parola dell’Iddio vivente e permanente.
</br>24 Poiché “ogni carne è come l’erba, e tutta la sua gloria è come il fiore dell’erba; l’erba si secca e il fiore cade,
</br>25 ma la parola di Geova dura per sempre”. E questa è la “parola”, quella che vi è stata dichiarata come buona notizia.
@@lib1  Pietro 
</br>2 :
</br>1 -
</br>25 
<p></p>
</br>1 Quindi, allontanate ogni malizia e ogni inganno e ipocrisia e invidie e ogni sorta di maldicenza,
</br>2 [e,] come bambini appena nati, nutrite ardente desiderio del latte non adulterato che appartiene alla parola, affinché per mezzo d’esso cresciate verso la salvezza,
</br>3 se avete gustato che il Signore è benigno.
<p></p>
</br>4 Avvicinandovi a lui come a una pietra vivente, rigettata, è vero, dagli uomini, ma presso Dio eletta, preziosa,
</br>5 anche voi, come pietre viventi, siete edificati [come] una casa spirituale in vista di un sacerdozio santo, per offrire sacrifici spirituali accettevoli a Dio per mezzo di Gesù Cristo.
</br>6 Poiché è contenuto nella Scrittura: “Ecco, io pongo in Sion una pietra, eletta, angolare, preziosa; e chi esercita fede in essa non sarà affatto deluso”.
<p></p>
</br>7 Per voi, perciò, egli è prezioso, perché siete credenti; ma per quelli che non credono, “la stessa pietra che gli edificatori hanno rigettato è divenuta [la] testa dell’angolo”,
</br>8 e “pietra d’inciampo e masso di roccia d’offesa”. Questi inciampano perché sono disubbidienti alla parola. A questo fine furono anche costituiti.
</br>9 Ma voi siete “una razza eletta, un regal sacerdozio, una nazione santa, un popolo di speciale possesso, affinché dichiariate le eccellenze” di colui che vi ha chiamati dalle tenebre alla sua meravigliosa luce.
</br>10 Poiché una volta voi non eravate un popolo, ma ora siete il popolo di Dio; voi eravate coloro ai quali non era stata mostrata misericordia, ma ora siete coloro ai quali è stata mostrata misericordia.
<p></p>
</br>11 Diletti, vi esorto come forestieri e residenti temporanei a continuare ad astenervi dai desideri carnali, che sono quelli che causano un conflitto contro l’anima.
</br>12 Mantenete la vostra condotta eccellente fra le nazioni, affinché, in ciò di cui parlano contro di voi come malfattori, in seguito alle vostre opere eccellenti delle quali sono testimoni oculari glorifichino Dio nel giorno della [sua] ispezione.
<p></p>
</br>13 Per amore del Signore sottoponetevi a ogni creazione umana: sia al re come superiore
</br>14 sia ai governatori come mandati da lui per infliggere la punizione ai malfattori, ma per lodare gli operatori di bene.
</br>15 Poiché questa è la volontà di Dio, che facendo il bene mettiate a tacere il parlar da ignoranti degli uomini irragionevoli.
</br>16 Siate come persone libere, eppure mantenendo la vostra libertà non come un manto per la malizia, ma come schiavi di Dio.
</br>17 Onorate [uomini] di ogni sorta, abbiate amore per l’intera associazione dei fratelli, abbiate timore di Dio, mostrate onore al re.
<p></p>
</br>18 I domestici siano sottomessi ai [loro] proprietari con ogni [debito] timore, non solo ai buoni e ragionevoli, ma anche ai difficili da accontentare.
</br>19 Poiché se qualcuno, per coscienza verso Dio, sopporta cose dolorose e soffre ingiustamente, questa è cosa gradita.
</br>20 Poiché quale merito c’è se, quando peccate e siete schiaffeggiati, lo sopportate? Ma se, quando fate il bene e soffrite, lo sopportate, questa è cosa gradita presso Dio.
<p></p>
</br>21 Infatti, a questa [condotta] foste chiamati, perché anche Cristo soffrì per voi, lasciandovi un modello, affinché seguiate attentamente le sue orme.
</br>22 Egli non commise peccato, né fu trovato inganno nella sua bocca.
</br>23 Quando era oltraggiato, non rese oltraggio. Quando soffriva, non minacciò, ma continuò ad affidarsi a colui che giudica giustamente.
</br>24 Egli stesso portò i nostri peccati nel proprio corpo, sul palo, affinché morissimo ai peccati e vivessimo per la giustizia. E “per le sue vergate siete stati sanati”.
</br>25 Poiché eravate come pecore sviate; ma ora siete tornati al pastore e sorvegliante delle vostre anime.
@@lib1  Pietro 
</br>3 :
</br>1 -
</br>22 
<p></p>
</br>1 In maniera simile, voi mogli, siate sottomesse ai vostri mariti, affinché, se alcuni non sono ubbidienti alla parola, siano guadagnati senza parola dalla condotta delle [loro] mogli,
</br>2 essendo stati testimoni oculari della vostra condotta casta insieme a profondo rispetto.
</br>3 E il vostro adornamento non sia quello dell’esteriore intrecciatura dei capelli e del mettersi ornamenti d’oro o dell’indossar mantelli,
</br>4 ma sia la persona segreta del cuore nella [veste] incorruttibile dello spirito quieto e mite, che è di grande valore agli occhi di Dio.
</br>5 Poiché così si adornavano una volta anche le sante donne che speravano in Dio, sottomettendosi ai propri mariti,
</br>6 come Sara ubbidiva ad Abraamo, chiamandolo “signore”. E voi siete divenute sue figlie, se continuate a fare il bene e a non temere alcuna causa di terrore.
<p></p>
</br>7 Voi, mariti, continuate a dimorare in maniera simile con loro secondo conoscenza, assegnando loro onore come a un vaso più debole, il femminile, giacché siete anche eredi con loro dell’immeritato favore della vita, affinché le vostre preghiere non siano impedite.
<p></p>
</br>8 Infine, siate tutti dello stesso pensiero, mostrando i medesimi sentimenti, avendo affetto fraterno, teneramente compassionevoli, di mente umile,
</br>9 non rendendo male per male né oltraggio per oltraggio, ma, al contrario, benedicendo, perché a questa [condotta] foste chiamati, affinché ereditiate una benedizione.
<p></p>
</br>10 Poiché, “chi vuole amare la vita e vedere buoni giorni trattenga la sua lingua dal male e le [sue] labbra dal parlare con inganno,
</br>11 ma si allontani dal male e faccia il bene; cerchi la pace e la persegua.
</br>12 Poiché [gli] occhi di Geova sono sopra i giusti, e i suoi orecchi sono volti alla loro supplicazione; ma [la] faccia di Geova è contro quelli che fanno cose cattive”.
<p></p>
</br>13 In realtà, chi vi farà del male se divenite zelanti nel bene?
</br>14 Ma anche se soffriste per amore della giustizia, felici voi. Comunque, non temete l’oggetto del loro timore, né siate agitati.
</br>15 Ma santificate il Cristo come Signore nei vostri cuori, sempre pronti a fare una difesa davanti a chiunque vi chieda ragione della vostra speranza, ma con mitezza e profondo rispetto.
<p></p>
</br>16 Mantenete una buona coscienza, affinché in ciò di cui si parla contro di voi siano svergognati quelli che parlano sprezzantemente della vostra buona condotta riguardo a Cristo.
</br>17 Poiché è meglio soffrire perché fate il bene, se la volontà di Dio lo desidera, che perché fate il male.
</br>18 Infatti, anche Cristo morì una volta per sempre in quanto ai peccati, un giusto per ingiusti, per condurvi a Dio, essendo messo a morte nella carne, ma essendo reso vivente nello spirito.
</br>19 In questo [stato] andò anche a predicare agli spiriti in prigione,
</br>20 che una volta erano stati disubbidienti quando la pazienza di Dio aspettava ai giorni di Noè, mentre era costruita l’arca, in cui alcune persone, cioè otto anime, furono salvate attraverso l’acqua.
<p></p>
</br>21 Ciò che corrisponde a questo salva ora anche voi, cioè il battesimo (non il togliere il sudiciume della carne, ma la richiesta fatta a Dio di una buona coscienza), per mezzo della risurrezione di Gesù Cristo.
</br>22 Egli è alla destra di Dio, poiché andò in cielo; e angeli e autorità e potenze gli furono sottoposti.
@@lib1  Pietro 
</br>4 :
</br>1 -
</br>19 
<p></p>
</br>1 Perciò, siccome Cristo soffrì nella carne, anche voi armatevi della stessa disposizione mentale; perché la persona che ha sofferto nella carne ha desistito dai peccati,
</br>2 al fine di vivere il resto del [suo] tempo nella carne non più per i desideri degli uomini, ma per la volontà di Dio.
</br>3 Poiché vi basta il tempo passato nel fare la volontà delle nazioni quando compivate opere di condotta dissoluta, concupiscenze, eccessi col vino, gozzoviglie, sbevazzamenti e illegali idolatrie.
</br>4 Poiché non continuate a correre con loro in questo corso allo stesso basso livello di dissolutezza, sono perplessi e parlano ingiuriosamente di voi.
</br>5 Ma questi renderanno conto a colui che è pronto a giudicare i vivi e i morti.
</br>6 Infatti, per questo scopo la buona notizia fu dichiarata anche ai morti, affinché fossero giudicati in quanto alla carne dal punto di vista degli uomini ma vivessero in quanto allo spirito dal punto di vista di Dio.
<p></p>
</br>7 Ma la fine di ogni cosa si è avvicinata. Siate di mente sana, perciò, e siate vigilanti in vista delle preghiere.
</br>8 Soprattutto, abbiate intenso amore gli uni per gli altri, perché l’amore copre una moltitudine di peccati.
</br>9 Siate ospitali gli uni verso gli altri senza brontolii.
</br>10 Nella proporzione in cui ciascuno ha ricevuto un dono, usatelo, servendo gli uni gli altri come eccellenti economi dell’immeritata benignità di Dio espressa in vari modi.
</br>11 Se uno parla, [parli] come se fossero [i] sacri oracoli di Dio; se uno serve, [serva] come dipendendo dalla forza che Dio fornisce; affinché in ogni cosa Dio sia glorificato per mezzo di Gesù Cristo. La gloria e il potere sono suoi per i secoli dei secoli. Amen.
<p></p>
</br>12 Diletti, non siate perplessi per l’incendio che c’è fra voi, che vi accade per una prova, come se vi avvenisse una cosa strana.
</br>13 Al contrario, continuate a rallegrarvi, visto che siete partecipi delle sofferenze del Cristo, affinché vi rallegriate ed esultiate anche durante la rivelazione della sua gloria.
</br>14 Se siete biasimati per il nome di Cristo, felici voi, perché lo [spirito] della gloria, sì, lo spirito di Dio, riposa su di voi.
<p></p>
</br>15 Comunque, nessuno di voi soffra come assassino o ladro o malfattore o come uno che si intromette nelle cose altrui.
</br>16 Ma se [soffre] come cristiano, non provi vergogna, bensì continui a glorificare Dio in questo nome.
</br>17 Poiché è il tempo fissato perché il giudizio cominci dalla casa di Dio. Ora se comincia prima da noi, quale sarà la fine di quelli che non sono ubbidienti alla buona notizia di Dio?
</br>18 “E se il giusto è salvato con difficoltà, dove si mostreranno l’empio e il peccatore?”
</br>19 Così, dunque, anche quelli che soffrono in armonia con la volontà di Dio continuino a raccomandare le loro anime al fedele Creatore mentre fanno il bene.
@@lib1  Pietro 
</br>5 :
</br>1 -
</br>14 
<p></p>
</br>1 Perciò, agli anziani fra voi do questa esortazione, poiché anch’io sono anziano con [loro] e testimone delle sofferenze del Cristo, nonché partecipe della gloria che si deve rivelare:
</br>2 Pascete il gregge di Dio affidato alla vostra cura, non per forza, ma volontariamente, né per amore di guadagno disonesto, ma premurosamente,
</br>3 né come signoreggiando su quelli che sono l’eredità di Dio, ma divenendo esempi del gregge.
</br>4 E quando sarà manifestato il capo pastore, riceverete l’inalterabile corona della gloria.
<p></p>
</br>5 In maniera simile, voi giovani, siate sottomessi agli anziani. Ma voi tutti cingetevi di modestia di mente gli uni verso gli altri, perché Dio si oppone ai superbi, ma dà immeritata benignità agli umili.
<p></p>
</br>6 Umiliatevi, perciò, sotto la potente mano di Dio, affinché egli vi esalti a suo tempo;
</br>7 mentre gettate su di lui tutta la vostra ansietà, perché egli ha cura di voi.
</br>8 Mantenetevi assennati, siate vigilanti. Il vostro avversario, il Diavolo, va in giro come un leone ruggente, cercando di divorare [qualcuno].
</br>9 Ma prendete la vostra determinazione contro di lui, solidi nella fede, sapendo che le stesse cose in quanto alle sofferenze si compiono nell’intera associazione dei vostri fratelli [che sono] nel mondo.
</br>10 Ma, dopo che avrete sofferto per un po’, l’Iddio di ogni immeritata benignità, che vi ha chiamati alla sua gloria eterna unitamente a Cristo, completerà egli stesso il vostro addestramento, vi renderà fermi, vi renderà forti.
</br>11 A lui sia il potere per sempre. Amen.
<p></p>
</br>12 Per mezzo di Silvano, fratello fedele, come lo considero, vi ho scritto in poche [parole], per dare incoraggiamento e una fervida testimonianza che questa è la vera immeritata benignità di Dio; nella quale state fermi.
</br>13 Colei che è a Babilonia, eletta come voi, vi manda i suoi saluti, e anche Marco, mio figlio.
</br>14 Salutatevi gli uni gli altri con un bacio d’amore.
<p></p>
Tutti voi che siete uniti a Cristo abbiate pace.