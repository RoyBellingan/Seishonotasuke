
@@libGiuda 
</br>1 -
</br>25 
<p></p>
</br>1 Giuda, schiavo di Gesù Cristo, ma fratello di Giacomo, ai chiamati che sono amati in relazione con Dio Padre e conservati per Gesù Cristo:
<p></p>
</br>2 Misericordia e pace e amore vi siano accresciuti.
<p></p>
</br>3 Diletti, benché facessi ogni sforzo per scrivervi intorno alla salvezza che abbiamo in comune, trovai necessario scrivervi per esortarvi a combattere strenuamente per la fede che fu una volta per sempre trasmessa ai santi.
</br>4 La ragione è che si sono insinuati certi uomini da tempo assegnati dalle Scritture a questo giudizio, uomini empi, che mutano l’immeritata benignità del nostro Dio in una scusa per condotta dissoluta e si mostrano falsi al nostro solo Proprietario e Signore, Gesù Cristo.
<p></p>
</br>5 Desidero ricordarvi, nonostante conosciate ogni cosa una volta per sempre, che Geova, sebbene salvasse un popolo fuori del paese d’Egitto, in seguito distrusse quelli che non mostrarono fede.
</br>6 E gli angeli che non mantennero la loro posizione originale ma abbandonarono il proprio luogo di dimora li ha riservati al giudizio del gran giorno con legami sempiterni, sotto dense tenebre.
</br>7 Così anche Sodoma e Gomorra e le città vicine, dopo avere nella stessa maniera dei suddetti commesso fornicazione in eccesso ed essere andate dietro alla carne per uso non naturale, [ci] son poste davanti come esempio [ammonitore], subendo la punizione giudiziaria del fuoco eterno.
<p></p>
</br>8 In maniera simile, tuttavia, anche questi uomini, indulgendo nei sogni, contaminano la carne e trascurano la signoria e parlano ingiuriosamente dei gloriosi.
</br>9 Ma quando l’arcangelo Michele ebbe una controversia col Diavolo e disputava intorno al corpo di Mosè, non osò portare un giudizio contro di lui in termini ingiuriosi, ma disse: “Ti rimproveri Geova”.
</br>10 Ma questi [uomini] parlano ingiuriosamente di tutte le cose che realmente non conoscono; e tutte le cose che capiscono per natura come gli animali irragionevoli, in queste cose continuano a corrompersi.
<p></p>
</br>11 Guai a loro, perché sono andati nel sentiero di Caino, e si sono precipitati per un compenso nell’errore di Balaam, e sono periti nel discorso ribelle di Cora!
</br>12 Questi sono gli scogli nascosti sott’acqua nei vostri conviti d’amore mentre festeggiano con voi, pastori che pascono se stessi senza timore, nubi senz’acqua portate qua e là dai venti, alberi di tardo autunno, [ma] infruttuosi, morti due volte, sradicati,
</br>13 furiose onde del mare che gettano la schiuma delle proprie cause di vergogna, stelle senza corso stabilito, alle quali è riservata per sempre l’oscurità delle tenebre.
<p></p>
</br>14 Sì, il settimo [uomo nella discendenza] da Adamo, Enoc, pure profetizzò riguardo a loro, dicendo: “Ecco, Geova è venuto con le sue sante miriadi,
</br>15 per eseguir giudizio contro tutti, e per convincere tutti gli empi di tutte le loro empie opere che hanno empiamente fatto e di tutte le cose offensive che gli empi peccatori hanno detto contro di lui”.
<p></p>
</br>16 Questi uomini sono mormoratori, lamentatori della loro sorte nella vita, che procedono secondo i propri desideri, e la loro bocca pronuncia cose gonfie, mentre ammirano le personalità per il [loro proprio] beneficio.
<p></p>
</br>17 In quanto a voi, diletti, ricordate le parole che sono state dette in precedenza dagli apostoli del nostro Signore Gesù Cristo,
</br>18 come vi dicevano: “Nell’ultimo tempo ci saranno degli schernitori, che procederanno secondo i propri desideri di cose empie”.
</br>19 Questi sono quelli che fanno separazioni, [uomini] animaleschi, che non hanno spiritualità.
</br>20 Ma voi, diletti, edificandovi nella vostra santissima fede, e pregando con spirito santo,
</br>21 mantenetevi nell’amore di Dio, mentre aspettate la misericordia del nostro Signore Gesù Cristo in vista della vita eterna.
</br>22 E continuate a mostrare misericordia ad alcuni che hanno dubbi;
</br>23 salvate[li] strappando[li] dal fuoco. Ma continuate a mostrare misericordia ad altri, facendo ciò con timore, mentre odiate perfino la veste macchiata dalla carne.
<p></p>
</br>24 Ora a colui che può custodirvi dall’inciampo e porvi senza difetto dinanzi alla sua gloria con grande gioia,
</br>25 al solo Dio nostro Salvatore per mezzo di Gesù Cristo nostro Signore, siano gloria, maestà, potere e autorità per tutta l’eternità passata e ora e per tutta l’eternità. Amen.