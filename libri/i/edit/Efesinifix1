
@@libEfesini 
</br>1 :
</br>1 -
</br>23 
<p></p>
</br>1 Paolo, apostolo di Cristo Gesù per volontà di Dio, ai santi che sono [a Efeso] e ai fedeli uniti a Cristo Gesù:
<p></p>
</br>2 Abbiate immeritata benignità e pace da Dio nostro Padre e dal Signore Gesù Cristo.
<p></p>
</br>3 Benedetto sia l’Iddio e Padre del nostro Signore Gesù Cristo, poiché ci ha benedetti con ogni benedizione spirituale nei luoghi celesti unitamente a Cristo,
</br>4 così come ci elesse unitamente a lui prima della fondazione del mondo, affinché fossimo santi e senza macchia dinanzi a lui nell’amore.
</br>5 Poiché egli ci preordinò all’adozione a sé come figli mediante Gesù Cristo, secondo il beneplacito della sua volontà,
</br>6 alla lode della sua gloriosa immeritata benignità che benignamente ci conferì mediante il [suo] amato.
</br>7 Per mezzo di lui abbiamo la liberazione per riscatto mediante il suo sangue, sì, il perdono dei [nostri] falli, secondo la ricchezza della sua immeritata benignità.
<p></p>
</br>8 Questa egli fece abbondare verso di noi in ogni sapienza e buon senso,
</br>9 in quanto ci fece conoscere il sacro segreto della sua volontà. Esso è secondo il suo beneplacito, che egli si propose in se stesso
</br>10 per un’amministrazione al pieno limite dei tempi fissati, cioè radunare di nuovo tutte le cose nel Cristo, le cose nei cieli e le cose sulla terra. [Sì,] in lui,
</br>11 uniti al quale fummo anche designati come eredi, in quanto fummo preordinati secondo il proposito di colui che opera tutte le cose secondo il modo che la sua volontà consiglia,
</br>12 affinché servissimo alla lode della sua gloria, noi che siamo stati i primi a sperare nel Cristo.
</br>13 Ma anche voi avete sperato in lui dopo avere udito la parola della verità, la buona notizia della vostra salvezza. E per mezzo di lui, dopo aver creduto, siete stati suggellati col promesso spirito santo,
</br>14 che è una caparra della nostra eredità, allo scopo di liberare mediante riscatto il possedimento [di Dio], alla sua gloriosa lode.
<p></p>
</br>15 Per questo anch’io, avendo udito della fede che avete nel Signore Gesù e verso tutti i santi,
</br>16 non cesso di rendere grazie per voi. Continuo a menzionarvi nelle mie preghiere,
</br>17 affinché l’Iddio del nostro Signore Gesù Cristo, il Padre della gloria, vi dia uno spirito di sapienza e di rivelazione nell’accurata conoscenza di lui;
</br>18 essendo stati illuminati gli occhi del vostro cuore, affinché conosciate qual è la speranza alla quale egli vi ha chiamati, qual è la gloriosa ricchezza che egli riserva come eredità ai santi,
</br>19 e qual è la sovrabbondante grandezza della sua potenza verso di noi credenti. Essa è secondo l’operazione del potere della sua forza,
</br>20 con la quale ha operato nel caso del Cristo, destandolo dai morti e facendolo sedere alla sua destra nei luoghi celesti,
</br>21 molto al di sopra di ogni governo e autorità e potenza e signoria e di ogni nome che si nomina non solo in questo sistema di cose, ma anche in quello avvenire.
</br>22 Egli ha anche posto tutte le cose sotto i suoi piedi, e l’ha dato come capo su tutte le cose alla congregazione,
</br>23 che è il suo corpo, la pienezza di colui che riempie tutte le cose in tutti.
@@libEfesini 
</br>2 :
</br>1 -
</br>22 
<p></p>
</br>1 Inoltre, [Dio] vi [rese viventi] benché foste morti nei vostri falli e nei vostri peccati,
</br>2 nei quali un tempo camminaste secondo il sistema di cose di questo mondo, secondo il governante dell’autorità dell’aria, lo spirito che ora opera nei figli di disubbidienza.
</br>3 Sì, fra loro noi tutti ci comportammo un tempo in armonia con i desideri della nostra carne, facendo le cose che volevano la carne e i pensieri, ed eravamo per natura figli d’ira come anche gli altri.
</br>4 Ma Dio, che è ricco in misericordia, per il suo grande amore col quale ci amò,
</br>5 ci rese viventi insieme al Cristo, anche quando eravamo morti nei falli —&nbsp;per immeritata benignità siete stati salvati&nbsp;—
</br>6 e ci destò insieme e ci fece sedere insieme nei luoghi celesti unitamente a Cristo Gesù,
</br>7 affinché nei sistemi di cose avvenire fosse dimostrata la sovrabbondante ricchezza della sua immeritata benignità nella sua bontà verso di noi unitamente a Cristo Gesù.
<p></p>
</br>8 Per questa immeritata benignità, infatti, siete stati salvati mediante la fede; e questo non viene da voi, è il dono di Dio.
</br>9 No, non è dovuto alle opere, affinché nessuno abbia motivo di vantarsi.
</br>10 Poiché noi siamo il prodotto della sua opera e siamo stati creati unitamente a Cristo Gesù per le opere buone, che Dio ha preparato in anticipo affinché camminiamo in esse.
<p></p>
</br>11 Perciò continuate a rammentare che una volta voi eravate persone delle nazioni in quanto alla carne —&nbsp;eravate chiamati “incirconcisione” da quella che è chiamata “circoncisione”, fatta nella carne con mani&nbsp;—
</br>12 che in quel particolare tempo eravate senza Cristo, esclusi dallo stato d’Israele ed estranei ai patti della promessa, e non avevate nessuna speranza ed eravate senza Dio nel mondo.
</br>13 Ma ora unitamente a Cristo Gesù, voi che una volta eravate lontani, vi siete avvicinati mediante il sangue del Cristo.
</br>14 Poiché egli è la nostra pace, egli che delle due parti ne ha fatto una sola e ha distrutto il muro di mezzo che le separava.
</br>15 Per mezzo della sua carne ha abolito l’inimicizia, la Legge di comandamenti consistente in decreti, per creare dei due popoli unitamente a sé un uomo nuovo, facendo la pace;
</br>16 e per riconciliare pienamente con Dio entrambi i popoli in un solo corpo mediante il palo di tortura, avendo ucciso l’inimicizia per mezzo di se stesso.
</br>17 E venne e dichiarò la buona notizia della pace a voi, [che eravate] lontani, e la pace a quelli [che erano] vicini,
</br>18 perché per mezzo di lui noi, entrambi i popoli, abbiamo accesso presso il Padre mediante un solo spirito.
<p></p>
</br>19 Certamente, perciò, voi non siete più estranei e residenti forestieri, ma siete concittadini dei santi e membri della casa di Dio,
</br>20 e siete stati edificati sul fondamento degli apostoli e dei profeti, mentre Cristo Gesù stesso è la pietra angolare.
</br>21 Unitamente a lui l’intero edificio, essendo armoniosamente collegato, cresce in un tempio santo a Geova.
</br>22 Unitamente a lui, anche voi siete edificati insieme per essere un luogo che Dio abiti mediante lo spirito.
@@libEfesini 
</br>3 :
</br>1 -
</br>21 
<p></p>
</br>1 A motivo di ciò io, Paolo, prigioniero di Cristo Gesù a favore vostro, persone delle nazioni .&nbsp;.&nbsp;.
</br>2 se, realmente, avete udito della gestione dell’immeritata benignità di Dio che mi fu data in vista di voi,
</br>3 che alla maniera di una rivelazione mi fu fatto conoscere il sacro segreto, come già scrissi in breve.
</br>4 Per questo voi, leggendo ciò, potete rendervi conto della mia comprensione del sacro segreto del Cristo.
</br>5 In altre generazioni questo [segreto] non fu fatto conoscere ai figli degli uomini come ora è stato rivelato ai suoi santi apostoli e profeti mediante lo spirito,
</br>6 cioè che persone delle nazioni sarebbero state coeredi e membra dello stesso corpo e partecipi con noi della promessa unitamente a Cristo Gesù per mezzo della buona notizia.
</br>7 Io ne divenni ministro secondo il gratuito dono dell’immeritata benignità di Dio che mi fu dato secondo il modo in cui opera la sua potenza.
<p></p>
</br>8 A me, uomo da meno del minimo di tutti i santi, fu data questa immeritata benignità, che dichiarassi alle nazioni la buona notizia intorno all’insondabile ricchezza del Cristo
</br>9 e facessi vedere agli uomini come è amministrato il sacro segreto che dall’indefinito passato è stato nascosto in Dio, il quale creò tutte le cose.
</br>10 [Questo avvenne] affinché ora ai governi e alle autorità nei luoghi celesti sia fatta conoscere per mezzo della congregazione la grandemente varia sapienza di Dio,
</br>11 secondo l’eterno proposito che egli formò riguardo al Cristo, Gesù nostro Signore,
</br>12 mediante il quale abbiamo questa libertà di parola e accesso con fiducia per mezzo della nostra fede in lui.
</br>13 Per la qual ragione vi chiedo di non venire meno a motivo di queste mie tribolazioni a vostro favore, poiché significano la vostra gloria.
<p></p>
</br>14 A motivo di ciò piego le ginocchia al Padre,
</br>15 al quale ogni famiglia in cielo e sulla terra deve il proprio nome,
</br>16 affinché vi conceda secondo la ricchezza della sua gloria di essere rafforzati nell’uomo che siete di dentro con potenza mediante il suo spirito,
</br>17 [e] che il Cristo dimori mediante la [vostra] fede nei vostri cuori con amore; perché siate radicati e stabiliti sul fondamento,
</br>18 affinché siate pienamente capaci di afferrare mentalmente con tutti i santi ciò che è l’ampiezza e la lunghezza e l’altezza e la profondità,
</br>19 e di conoscere l’amore del Cristo che sorpassa la conoscenza, perché siate ripieni di tutta la pienezza che Dio dona.
<p></p>
</br>20 Ora a colui che, secondo la sua potenza che opera in noi, può fare più che sovrabbondantemente oltre tutte le cose che chiediamo o concepiamo,
</br>21 a lui sia la gloria per mezzo della congregazione e per mezzo di Cristo Gesù in tutte le generazioni, per i secoli dei secoli. Amen.
@@libEfesini 
</br>4 :
</br>1 -
</br>32 
<p></p>
</br>1 Io, perciò, prigioniero nel Signore, vi supplico di camminare in modo degno della chiamata con la quale foste chiamati,
</br>2 con ogni modestia di mente e mitezza, con longanimità, sopportandovi gli uni gli altri nell’amore,
</br>3 cercando di osservare premurosamente l’unità dello spirito nell’unificante vincolo della pace.
</br>4 C’è un solo corpo, e un solo spirito, come anche foste chiamati nell’unica speranza alla quale foste chiamati;
</br>5 un solo Signore, una sola fede, un solo battesimo;
</br>6 un solo Dio e Padre di tutti, che è sopra tutti e mediante tutti e in tutti.
<p></p>
</br>7 Ora a ciascuno di noi fu data immeritata benignità secondo come il Cristo misurò il gratuito dono.
</br>8 Perciò egli dice: “Quando ascese in alto portò via prigionieri; diede doni [negli] uomini”.
</br>9 Ora l’espressione “ascese”, che significa se non che egli anche discese nelle regioni inferiori, cioè la terra?
</br>10 Colui che discese è anche colui che ascese molto al di sopra di tutti i cieli, per dare pienezza a tutte le cose.
<p></p>
</br>11 Ed egli diede alcuni come apostoli, alcuni come profeti, alcuni come evangelizzatori, alcuni come pastori e maestri,
</br>12 in vista del ristabilimento dei santi, per l’opera di ministero, per l’edificazione del corpo del Cristo,
</br>13 finché perveniamo tutti all’unità della fede e dell’accurata conoscenza del Figlio di Dio, all’uomo fatto, alla misura della statura che appartiene alla pienezza del Cristo;
</br>14 affinché non siamo più bambini, agitati come da onde e portati qua e là da ogni vento d’insegnamento per mezzo dell’inganno degli uomini, per mezzo dell’astuzia nell’artificio dell’errore.
</br>15 Ma dicendo la verità, mediante l’amore cresciamo in ogni cosa in lui che è il capo, Cristo.
</br>16 Da lui tutto il corpo, essendo armoniosamente unito ed essendo fatto per cooperare mediante ogni giuntura che dà ciò che è necessario, secondo il funzionamento di ciascun rispettivo membro in dovuta misura, opera per la crescita del corpo alla propria edificazione nell’amore.
<p></p>
</br>17 Questo, perciò, dico e testimonio nel Signore, che voi non continuiate più a camminare come camminano anche le nazioni nella futilità della loro mente,
</br>18 mentre sono mentalmente nelle tenebre, ed esclusi dalla vita che appartiene a Dio, a causa dell’ignoranza che è in loro, a causa dell’insensibilità del loro cuore.
</br>19 Avendo superato ogni senso morale, si sono dati alla condotta dissoluta per operare impurità di ogni sorta con avidità.
<p></p>
</br>20 Ma voi non avete imparato che il Cristo sia così,
</br>21 se, in realtà, lo udiste e foste mediante lui ammaestrati, secondo la verità che è in Gesù,
</br>22 a togliervi la vecchia personalità che si conforma alla vostra condotta di un tempo e che è corrotta secondo i suoi desideri ingannatori;
</br>23 e ad essere rinnovati nella forza che fa operare la vostra mente,
</br>24 e a rivestire la nuova personalità che fu creata secondo la volontà di Dio in vera giustizia e lealtà.
<p></p>
</br>25 Perciò, ora che avete allontanato la falsità, dite la verità ciascuno al suo prossimo, perché siamo membra appartenenti gli uni agli altri.
</br>26 Siate adirati, eppure non peccate; il sole non tramonti sul vostro stato d’irritazione,
</br>27 né date luogo al Diavolo.
</br>28 Il ladro non rubi più, ma piuttosto fatichi, facendo con le sue mani ciò che è buon lavoro, affinché abbia qualcosa da distribuire a qualcuno nel bisogno.
</br>29 Non esca dalla vostra bocca nessuna parola corrotta, ma qualunque parola che sia buona per edificare secondo il bisogno, affinché impartisca ciò che è favorevole agli uditori.
</br>30 E non contristate lo spirito santo di Dio, col quale siete stati suggellati per il giorno della liberazione mediante riscatto.
<p></p>
</br>31 Ogni acrimoniosa amarezza e collera e ira e clamore e parola ingiuriosa sia tolta via da voi con ogni malizia.
</br>32 Ma divenite benigni gli uni verso gli altri, teneramente compassionevoli, perdonandovi liberalmente gli uni gli altri, come anche Dio vi ha liberalmente perdonati mediante Cristo.
@@libEfesini 
</br>5 :
</br>1 -
</br>33 
<p></p>
</br>1 Divenite perciò imitatori di Dio, come figli diletti,
</br>2 e continuate a camminare nell’amore, come anche il Cristo vi ha amati e consegnò se stesso per voi come offerta e sacrificio a Dio in odore soave.
<p></p>
</br>3 La fornicazione e l’impurità di ogni sorta o l’avidità non siano neppure menzionate fra voi, come si conviene a persone sante;
</br>4 né condotta vergognosa né parlar stolto né scherzi osceni, cose che non si addicono, ma piuttosto il rendimento di grazie.
</br>5 Poiché sapete questo, riconoscendolo da voi stessi, che nessun fornicatore o impuro o avido —&nbsp;che significa essere idolatra&nbsp;— ha alcuna eredità nel regno del Cristo e di Dio.
<p></p>
</br>6 Nessuno vi inganni con parole vuote, poiché a causa delle predette cose l’ira di Dio viene sui figli di disubbidienza.
</br>7 Perciò non siate partecipi con loro;
</br>8 poiché voi foste una volta tenebre, ma ora siete luce riguardo al Signore. Continuate a camminare come figli della luce,
</br>9 poiché il frutto della luce consiste in ogni sorta di bontà e giustizia e verità.
</br>10 Continuate ad assicurarvi di ciò che è accettevole al Signore;
</br>11 e cessate di partecipare con [loro] alle infruttuose opere che appartengono alle tenebre, ma, piuttosto, riprendete[le],
</br>12 poiché le cose che avvengono in segreto presso di loro è vergognoso perfino narrarle.
</br>13 Ora tutte le cose riprese sono rese manifeste dalla luce, poiché ogni cosa resa manifesta è luce.
</br>14 Perciò egli dice: “Svegliati, tu che dormi, e sorgi dai morti, e il Cristo risplenderà su di te”.
<p></p>
</br>15 Guardate dunque accortamente che il modo in cui camminate non sia da insensati ma da saggi,
</br>16 riscattando per voi stessi il tempo opportuno, perché i giorni sono malvagi.
</br>17 Per questo motivo cessate di divenire irragionevoli, ma comprendete qual è la volontà di Geova.
</br>18 E non vi ubriacate di vino, in cui è dissolutezza, ma continuate ad essere pieni di spirito,
</br>19 parlando a voi stessi con salmi e lodi a Dio e cantici spirituali, cantando e accompagnandovi con musica nel vostro cuore a Geova,
</br>20 rendendo sempre grazie per tutte le cose al nostro Dio e Padre nel nome del nostro Signore Gesù Cristo.
<p></p>
</br>21 Siate sottomessi gli uni agli altri nel timore di Cristo.
</br>22 Le mogli siano sottomesse ai loro mariti come al Signore,
</br>23 perché il marito è capo della moglie come anche il Cristo è capo della congregazione, essendo egli il salvatore di [questo] corpo.
</br>24 Infatti, come la congregazione è sottomessa al Cristo, così anche le mogli lo siano ai loro mariti in ogni cosa.
</br>25 Mariti, continuate ad amare le vostre mogli, come anche il Cristo amò la congregazione e si consegnò per essa,
</br>26 affinché la santificasse, purificandola col bagno dell’acqua mediante la parola,
</br>27 per presentare la congregazione a sé nel suo splendore, non avendo essa né macchia né grinza né alcunché di simile, ma affinché fosse santa e senza biasimo.
<p></p>
</br>28 In questo modo i mariti devono amare le loro mogli come i propri corpi. Chi ama sua moglie ama se stesso,
</br>29 poiché nessun uomo odiò mai la propria carne, ma la nutre e ne ha tenera cura, come anche il Cristo fa con la congregazione,
</br>30 perché siamo membra del suo corpo.
</br>31 “Per questa ragione l’uomo lascerà [suo] padre e [sua] madre e si unirà a sua moglie, e i due diverranno una sola carne”.
</br>32 Questo sacro segreto è grande. Ora parlo riguardo a Cristo e alla congregazione.
</br>33 E tuttavia, ciascuno di voi ami individualmente sua moglie così come se stesso; d’altra parte, la moglie abbia profondo rispetto per il marito.
@@libEfesini 
</br>6 :
</br>1 -
</br>24 
<p></p>
</br>1 Figli, siate ubbidienti ai vostri genitori unitamente al Signore, poiché questo è giusto:
</br>2 “Onora tuo padre e [tua] madre”, che è il primo comando con una promessa:
</br>3 “Perché ti vada bene e duri a lungo sulla terra”.
</br>4 E voi, padri, non irritate i vostri figli, ma continuate ad allevarli nella disciplina e nella norma mentale di Geova.
<p></p>
</br>5 Schiavi, siate ubbidienti a quelli che sono i [vostri] signori in senso carnale, con timore e tremore nella sincerità del vostro cuore, come al Cristo,
</br>6 non con un servizio per l’occhio come per piacere agli uomini, ma come schiavi di Cristo, facendo la volontà di Dio con tutta l’anima.
</br>7 Siate schiavi con buone inclinazioni, come a Geova, e non agli uomini,
</br>8 poiché sapete che ciascuno, qualsiasi bene faccia, questo riceverà da Geova, sia egli schiavo o libero.
</br>9 E voi, signori, continuate a fare le stesse cose a loro, cessando dalle minacce, poiché sapete che il Signore, sia loro che vostro, è nei cieli, e presso di lui non c’è parzialità.
<p></p>
</br>10 Infine, continuate ad acquistare potenza nel Signore e nel potere della sua forza.
</br>11 Rivestitevi della completa armatura di Dio affinché possiate star fermi contro le macchinazioni del Diavolo;
</br>12 perché abbiamo un combattimento non contro sangue e carne, ma contro i governi, contro le autorità, contro i governanti mondiali di queste tenebre, contro le malvage forze spirituali [che sono] nei luoghi celesti.
</br>13 Per questo motivo prendete la completa armatura di Dio, affinché possiate resistere nel giorno malvagio e, dopo aver fatto ogni cosa compiutamente, star fermi.
<p></p>
</br>14 State dunque fermi con i lombi cinti di verità, e rivestiti della corazza della giustizia,
</br>15 e con i piedi calzati con la preparazione della buona notizia della pace.
</br>16 Soprattutto, prendete il grande scudo della fede, con cui potrete spegnere tutti i dardi infuocati del malvagio.
</br>17 E accettate l’elmo della salvezza, e la spada dello spirito, cioè la parola di Dio,
</br>18 mentre con ogni forma di preghiera e supplicazione vi dedicate in ogni occasione alla preghiera in spirito. E a tal fine mantenetevi svegli con ogni costanza e supplicazione a favore di tutti i santi,
</br>19 e per me, affinché quando apro la bocca mi sia data la capacità di parlare con libertà di parola per far conoscere il sacro segreto della buona notizia,
</br>20 per cui agisco come un ambasciatore in catene; affinché ne parli intrepidamente come devo parlarne.
<p></p>
</br>21 Ora affinché sappiate anche ciò che mi riguarda, in quanto a quello che faccio, Tichico, fratello diletto e fedele ministro nel Signore, vi farà sapere ogni cosa.
</br>22 Ve lo mando proprio a questo scopo, affinché conosciate le cose che ci riguardano e affinché egli conforti i vostri cuori.
<p></p>
</br>23 I fratelli abbiano pace e amore con fede da Dio Padre e dal Signore Gesù Cristo.
</br>24 L’immeritata benignità sia con tutti quelli che amano il nostro Signore Gesù Cristo nell’incorruzione.