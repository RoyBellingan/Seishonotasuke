
@@lib3  Giovanni 
</br>1 -
</br>14 
<p></p>
</br>1 L’anziano a Gaio, il diletto, che io veramente amo.
<p></p>
</br>2 Diletto, prego che in ogni cosa tu prosperi e abbia buona salute, come prospera la tua anima.
</br>3 Poiché mi rallegrai moltissimo quando i fratelli vennero e resero testimonianza della verità che è in te, mentre continui a camminare nella verità.
</br>4 Non ho motivo di gratitudine più grande di queste cose, che io oda che i miei figli continuano a camminare nella verità.
<p></p>
</br>5 Diletto, tu fai un’opera fedele in ciò che fai per i fratelli, e per di più estranei,
</br>6 che hanno reso testimonianza del tuo amore davanti alla congregazione. Questi vorrai mandarli per la loro via in una maniera degna di Dio.
</br>7 Poiché è a favore del [suo] nome che sono partiti, non prendendo nulla dalle persone delle nazioni.
</br>8 Noi, perciò, abbiamo l’obbligo di ricevere tali persone in modo ospitale, affinché diveniamo compagni d’opera nella verità.
<p></p>
</br>9 Ho scritto qualcosa alla congregazione, ma Diotrefe, a cui piace avere il primo posto fra loro, non riceve nulla da noi con rispetto.
</br>10 Perciò, se vengo, ricorderò le opere che continua a fare, chiacchierando di noi con parole malvage. E, non contento di queste cose, nemmeno riceve i fratelli con rispetto, e quelli che vogliono riceverli cerca di ostacolarli e di cacciarli dalla congregazione.
<p></p>
</br>11 Diletto, sii imitatore non di ciò che è male, ma di ciò che è bene. Chi fa il bene ha origine da Dio. Chi fa il male non ha visto Dio.
</br>12 A Demetrio è stata resa testimonianza da tutti e dalla verità stessa. Infatti, anche noi rendiamo testimonianza, e tu sai che la testimonianza che diamo è verace.
<p></p>
</br>13 Avevo molte cose da scriverti, tuttavia non desidero continuare a scriverti con inchiostro e penna.
</br>14 Ma spero di vederti presto, e parleremo faccia a faccia.
<p></p>
Abbi pace.
<p></p>
Gli amici ti mandano i loro saluti. Dà i miei saluti agli amici per nome.