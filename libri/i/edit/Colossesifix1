
@@libColossesi 
</br>1 :
</br>1 -
</br>29 
<p></p>
</br>1 Paolo, apostolo di Cristo Gesù per volontà di Dio, e Timoteo [nostro] fratello
</br>2 ai santi e fedeli fratelli uniti a Cristo [che sono] a Colosse:Abbiate immeritata benignità e pace da Dio nostro Padre.
<p></p>
</br>3 Noi ringraziamo sempre Dio, Padre del nostro Signore Gesù Cristo, quando preghiamo per voi,
</br>4 da che abbiamo udito della vostra fede riguardo a Cristo Gesù e dell’amore che avete per tutti i santi
</br>5 a motivo della speranza che vi è riservata nei cieli. Di questa [speranza] avete già udito mediante l’annuncio della verità di quella buona notizia
</br>6 che si è presentata a voi, proprio come sta portando frutto e crescendo in tutto il mondo, come anche fra voi, dal giorno che udiste e conosceste accuratamente l’immeritata benignità di Dio in verità.
</br>7 Questo è ciò che avete imparato da Epafra nostro diletto compagno di schiavitù, che è un fedele ministro del Cristo a nostro favore,
</br>8 e che ci ha rivelato il vostro amore in senso spirituale.
<p></p>
</br>9 E per questo, dal giorno che [lo] udimmo, non abbiamo cessato di pregare per voi e di chiedere che siate pieni dell’accurata conoscenza della sua volontà in ogni sapienza e discernimento spirituale,
</br>10 per camminare in modo degno di Geova al fine di piacer[gli] pienamente mentre continuate a portar frutto in ogni opera buona e a crescere nell’accurata conoscenza di Dio,
</br>11 essendo resi potenti con ogni potenza secondo il suo glorioso potere in modo da perseverare pienamente ed essere longanimi con gioia,
</br>12 ringraziando il Padre che vi ha messi in grado di partecipare all’eredità dei santi nella luce.
<p></p>
</br>13 Egli ci ha liberati dall’autorità delle tenebre e ci ha trasferiti nel regno del Figlio del suo amore,
</br>14 mediante il quale abbiamo la nostra liberazione per riscatto, il perdono dei nostri peccati.
</br>15 Egli è l’immagine dell’invisibile Iddio, il primogenito di tutta la creazione;
</br>16 perché per mezzo di lui tutte le [altre] cose furono create nei cieli e sulla terra, le cose visibili e le cose invisibili, siano essi troni o signorie o governi o autorità. Tutte le [altre] cose sono state create per mezzo di lui e per lui.
</br>17 Ed egli è prima di tutte le [altre] cose e per mezzo di lui tutte le [altre] cose furono fatte esistere,
</br>18 ed egli è il capo del corpo, la congregazione. Egli è il principio, il primogenito dai morti, affinché divenga colui che è primo in tutte le cose;
</br>19 poiché [Dio] ritenne bene di far dimorare in lui tutta la pienezza,
</br>20 e per mezzo di lui riconciliare di nuovo con sé tutte le [altre] cose facendo la pace mediante il sangue [che egli sparse] sul palo di tortura, siano esse le cose sulla terra o le cose nei cieli.
<p></p>
</br>21 In realtà, voi che una volta eravate esclusi e nemici perché la vostra mente era [rivolta] alle opere malvage,
</br>22 egli vi ha ora riconciliati di nuovo mediante il corpo carnale di lui per mezzo della [sua] morte, per presentarvi santi e senza difetto e non esposti a nessuna accusa dinanzi a sé,
</br>23 purché, naturalmente, rimaniate nella fede, stabiliti sul fondamento e saldi e non essendo smossi dalla speranza di quella buona notizia che avete udito, e che è stata predicata in tutta la creazione che è sotto il cielo. Di questa [buona notizia] io, Paolo, son divenuto ministro.
<p></p>
</br>24 Ora mi rallegro nelle mie sofferenze per voi, e, a mia volta, ciò che manca alle tribolazioni del Cristo lo compio nella mia carne a favore del suo corpo, che è la congregazione.
</br>25 Io sono divenuto ministro di questa [congregazione] secondo la gestione di Dio che mi fu affidata nel vostro interesse, per predicare pienamente la parola di Dio,
</br>26 il sacro segreto che fu nascosto ai sistemi di cose passati e alle generazioni passate. Ma ora è stato reso manifesto ai suoi santi,
</br>27 ai quali Dio si è compiaciuto di far conoscere quali siano le gloriose ricchezze di questo sacro segreto fra le nazioni. Esso è Cristo unitamente a voi, la speranza della [sua] gloria.
</br>28 Egli è colui che annunciamo, ammonendo ogni uomo e ammaestrando ogni uomo in ogni sapienza, per presentare ogni uomo compiuto unitamente a Cristo.
</br>29 A tal fine in realtà fatico, esercitandomi secondo l’operazione di lui la quale opera in me con potenza.
@@libColossesi 
</br>2 :
</br>1 -
</br>23 
<p></p>
</br>1 Poiché voglio che comprendiate quale grande lotta sostengo a favore vostro e di quelli di Laodicea e di tutti quelli che non hanno visto la mia faccia nella carne,
</br>2 affinché i loro cuori siano confortati, affinché siano armoniosamente uniti nell’amore e in vista di tutta la ricchezza della piena certezza del [loro] intendimento, in vista dell’accurata conoscenza del sacro segreto di Dio, cioè Cristo.
</br>3 Attentamente occultati in lui sono tutti i tesori della sapienza e della conoscenza.
</br>4 Dico questo affinché nessuno vi inganni con argomenti persuasivi.
</br>5 Poiché anche se sono assente nella carne, sono tuttavia con voi nello spirito, rallegrandomi e vedendo il vostro buon ordine e la fermezza della vostra fede verso Cristo.
<p></p>
</br>6 Perciò, come avete accettato Cristo Gesù il Signore, continuate a camminare unitamente a lui,
</br>7 radicati ed edificati in lui e resi stabili nella fede, come vi è stata insegnata, traboccando di [fede] in rendimento di grazie.
<p></p>
</br>8 State attenti che qualcuno non vi porti via come sua preda per mezzo della filosofia e di un vuoto inganno secondo la tradizione degli uomini, secondo le cose elementari del mondo e non secondo Cristo;
</br>9 perché in lui dimora corporalmente tutta la pienezza della qualità divina.
</br>10 E voi avete la pienezza mediante lui, che è il capo di ogni governo e autorità.
</br>11 In relazione a lui foste anche circoncisi con una circoncisione non fatta con mani, mediante lo spogliarsi del corpo della carne, mediante la circoncisione che appartiene al Cristo,
</br>12 poiché foste sepolti con lui nel [suo] battesimo, e in relazione a lui foste anche destati insieme per mezzo della [vostra] fede nell’operazione di Dio, che lo destò dai morti.
<p></p>
</br>13 Inoltre, benché foste morti nei vostri falli e nello stato incirconciso della vostra carne, [Dio] vi rese viventi insieme a lui. Egli ci perdonò benignamente tutti i nostri falli
</br>14 e cancellò il documento scritto a mano contro di noi, che consisteva in decreti e che ci era contrario; ed Egli l’ha tolto di mezzo inchiodandolo al palo di tortura.
</br>15 Avendo spogliato i governi e le autorità, li ha esposti apertamente in pubblico come vinti, conducendoli per mezzo d’esso in una processione trionfale.
<p></p>
</br>16 Perciò nessuno vi giudichi riguardo al mangiare e al bere o in quanto a festa o a osservanza della luna nuova o a sabato;
</br>17 poiché queste cose sono un’ombra delle cose avvenire, ma la realtà appartiene al Cristo.
</br>18 Non vi privi del premio nessuno che prenda diletto in una [finta] umiltà e in una forma di adorazione degli angeli, “ponendo piede su” le cose che ha visto, gonfio senza debita ragione per la sua disposizione di mente carnale,
</br>19 mentre non si attiene al capo, a colui dal quale tutto il corpo, essendo fornito e armoniosamente unito per mezzo delle sue giunture e dei suoi legamenti, continua a crescere con la crescita che Dio dona.
<p></p>
</br>20 Se moriste insieme a Cristo rispetto alle cose elementari del mondo, perché, come se viveste nel mondo, vi assoggettate ancora ai decreti:
</br>21 “Non prendere, non assaggiare, non toccare”,
</br>22 riguardo a cose che sono tutte destinate alla distruzione mediante l’uso, secondo i comandi e gli insegnamenti degli uomini?
</br>23 Queste stesse cose, in realtà, possiedono un aspetto di sapienza in un’autoimposta forma di adorazione e [finta] umiltà, in un severo trattamento del corpo, ma non hanno nessun valore nel combattere la soddisfazione della carne.
@@libColossesi 
</br>3 :
</br>1 -
</br>25 
<p></p>
</br>1 Se, comunque, foste destati col Cristo, continuate a cercare le cose di sopra, dove il Cristo è seduto alla destra di Dio.
</br>2 Tenete la mente rivolta alle cose di sopra, non alle cose della terra.
</br>3 Poiché voi moriste, e la vostra vita è stata nascosta col Cristo unitamente a Dio.
</br>4 Quando il Cristo, nostra vita, sarà reso manifesto, allora anche voi sarete resi manifesti con lui in gloria.
<p></p>
</br>5 Fate morire perciò le membra del vostro corpo che sono sulla terra rispetto a fornicazione, impurità, appetito sessuale, desideri dannosi e concupiscenza, che è idolatria.
</br>6 A causa di queste cose viene l’ira di Dio.
</br>7 In queste stesse cose voi pure camminaste una volta quando vivevate in esse.
</br>8 Ma ora realmente allontanatele tutte da voi: ira, collera, malizia, parlare ingiurioso e discorso osceno dalla vostra bocca.
</br>9 Non mentite gli uni agli altri. Spogliatevi della vecchia personalità con le sue pratiche,
</br>10 e rivestitevi della nuova [personalità], che per mezzo dell’accurata conoscenza si rinnova secondo l’immagine di Colui che la creò,
</br>11 dove non c’è né greco né giudeo, né circoncisione né incirconcisione, straniero, scita, schiavo, libero, ma Cristo è ogni cosa e in tutti.
<p></p>
</br>12 Conformemente, come eletti di Dio, santi ed amati, rivestitevi dei teneri affetti di compassione, benignità, modestia di mente, mitezza e longanimità.
</br>13 Continuate a sopportarvi gli uni gli altri e a perdonarvi liberalmente gli uni gli altri se qualcuno ha motivo di lamentarsi contro un altro. Come Geova vi perdonò liberalmente, così fate anche voi.
</br>14 Ma, oltre a tutte queste cose, [rivestitevi d’]amore, poiché è un perfetto vincolo d’unione.
<p></p>
</br>15 E la pace del Cristo domini nei vostri cuori, poiché ad essa foste infatti chiamati in un solo corpo. E mostratevi grati.
</br>16 La parola del Cristo risieda riccamente in voi in ogni sapienza. Continuate ad ammaestrarvi e ad ammonirvi gli uni gli altri con salmi, lodi a Dio, cantici spirituali con grazia, cantando nei vostri cuori a Geova.
</br>17 E qualunque cosa facciate in parola o in opera, fate ogni cosa nel nome del Signore Gesù, ringraziando Dio Padre per mezzo di lui.
<p></p>
</br>18 Mogli, siate sottomesse ai [vostri] mariti, come si conviene nel Signore.
</br>19 Mariti, continuate ad amare le [vostre] mogli e non siate amaramente adirati con loro.
</br>20 Figli, siate ubbidienti ai [vostri] genitori in ogni cosa, poiché questo è gradito al Signore.
</br>21 Padri, non esasperate i vostri figli, affinché non si scoraggino.
</br>22 Schiavi, siate ubbidienti in ogni cosa a quelli che sono i [vostri] signori in senso carnale, non con atti di servizio per l’occhio, come per piacere agli uomini, ma con sincerità di cuore, nel timore di Geova.
</br>23 Qualunque cosa facciate, fatela con tutta l’anima come a Geova, e non agli uomini,
</br>24 poiché sapete che da Geova riceverete la dovuta ricompensa dell’eredità. Siate schiavi del Signore, Cristo.
</br>25 Certamente chi fa torto riceverà ciò che avrà fatto a torto, e non c’è parzialità.
@@libColossesi 
</br>4 :
</br>1 -
</br>18 
<p></p>
</br>1 Signori, continuate a concedere ai [vostri] schiavi ciò che è giusto ed equo, sapendo che anche voi avete un Signore in cielo.
<p></p>
</br>2 Siate costanti nella preghiera, rimanendo svegli in essa con rendimento di grazie,
</br>3 pregando nello stesso tempo anche per noi, affinché Dio ci apra una porta per la parola, per annunciare il sacro segreto intorno al Cristo, per cui, infatti, io sono in legami [di prigionia];
</br>4 affinché io lo renda manifesto parlandone come devo.
<p></p>
</br>5 Continuate a camminare con sapienza verso quelli di fuori, riscattando per voi stessi il tempo opportuno.
</br>6 La vostra espressione sia sempre con grazia, condita con sale, in modo da sapere come dare risposta a ciascuno.
<p></p>
</br>7 Tutte le cose che mi riguardano ve le farà sapere Tichico, [mio] diletto fratello e fedele ministro e compagno di schiavitù nel Signore.
</br>8 Allo scopo di farvi sapere le cose che ci concernono e affinché conforti i vostri cuori, ve lo mando
</br>9 insieme a Onesimo, mio fedele e diletto fratello, che è dei vostri. Essi vi faranno sapere tutte le cose di qui.
<p></p>
</br>10 Vi manda i saluti Aristarco, mio compagno di prigionia, e Marco cugino di Barnaba, (circa il quale avete ricevuto comandi di accoglierlo se viene da voi),
</br>11 e Gesù chiamato Giusto, i quali sono di quelli circoncisi. Solo questi sono miei compagni d’opera per il regno di Dio, e questi stessi son divenuti per me un aiuto rafforzante.
</br>12 Epafra, che è dei vostri, schiavo di Cristo Gesù, vi manda i suoi saluti, adoperandosi sempre a vostro favore nelle [sue] preghiere, affinché siate infine compiuti e fermamente convinti in tutta la volontà di Dio.
</br>13 In realtà gli rendo testimonianza che fa un grande sforzo a favore vostro e di quelli di Laodicea e di quelli di Ierapoli.
<p></p>
</br>14 Vi manda i suoi saluti Luca, il diletto medico, e Dema.
</br>15 Date i miei saluti ai fratelli di Laodicea e a Ninfa e alla congregazione che è in casa sua.
</br>16 E quando questa lettera sarà stata letta fra voi, disponete che sia letta anche nella congregazione dei laodicesi e che anche voi leggiate quella da Laodicea.
</br>17 E dite ad Archippo: “Continua a vigilare sul ministero che hai accettato dal Signore, affinché tu lo compia”.
<p></p>
</br>18 [Ecco] il saluto mio, di Paolo, di mia propria mano. Continuate a rammentare i miei legami [di prigionia]. L’immeritata benignità sia con voi.